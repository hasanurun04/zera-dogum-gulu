window.MEKTUP = `Bugün senin günün ve ben çok uzaktayım, yanında olmayı o kadar çok istedim ki... Sabah gözlerini açtığında ilk gördüğün şey olmak, saçını okşayıp “iyi ki doğdun” demek, yüzündeki o uykulu gülümsemeyi görmek, kalkıp sana kahvaltı hazırlamak, akşama kadar eğlenmek ve doğum gülünü kutlamak... Bunların hepsini hayal ettim, defalarca ve defalarca... Bugün yanında olamadığım için çok üzgünüm ve bu içimde devasa bir eksiklik yaratıyor. Çünkü bugün, dünyaya en değerli varlığımın geldiği gün. Böyle bir günde aramıza kilometrelerin girmesini hiç istemezdim, özür dilerim, lütfen beni affet...

Ama şunun farkındayım, yanında olamasam da kalbim hep seninle. Bu klişe kalıbı laf olsun diye söylemiyorum. Gün içinde sürekli aklıma gelişin, durduk yere gülümsememe sebep oluşun, seni düşündüğümde içimin yumuşaması ve günümün aydınlanması... Bunlar mesafeden etkilenmiyor ve mesafeler geçici. Günler geçecek ve bir gün uzaktan kutladığımız her gün için oturup gülümseyeceğiz. Çünkü hayatımızı tamamen birleştirmiş ve her an birlikte olacağız, hayalimizdeki yuvayı kurmuş olacağız.

İyi ki doğdun ve iyi ki hayatıma girdin birtanem. Bana hayatın anlamını, küçük şeylerin bile ne kadar güzel olduğunu, sevmeyi, sevilmeyi, düşünmeyi, konuşmayı ve susmayı, hayata dair her şeyi en anlamlı şekilde öğrettin. En başından beri en ufak özelliklerine dahi hayrandım ve varlığına hep minnet duydum. Her zaman, her yerde, ne olursa olsun en değerli varlığımdın. Yıllardır ne senden başka bir şey düşündüm ne senden başka bir şey istedim ne de senden bağımsız bir hayal kurdum. Hayatımın merkezine yerleştiğini sanarken tüm hayatım, her şeyim oldun. Seni hep sevdim, hep istedim, yanındayken bile özledim. 22. yaşında da doyamadım sana, birlikte geçireceğimiz ömür ne kadar uzun olursa olsun doyabileceğimi de sanmıyorum. Her zerresine hayran olduğun hatta taptığın bir insana nasıl doyabilirsin ki?

Bugün yanında olamamam, sana ne kadar gelmek istediğimi daha da net gösterdi bana. Sana sarılmayı, doğum gününde gözlerinin içine bakarak güzel dileklerde bulunmayı, birlikte eğlenip gezmeyi, eve gelip birlikte sohbet ederek uykuya dalmayı... Hepsini çok istedim. Belki fiziksel olarak yanında değilim ama bil ki kalbimin en büyük parçası her gün seninle, bugün de. Aynı gökyüzünün altındayız ve ben o gökyüzüne baktığımda seni düşünüyorum.

Yeni yaşında dileğim, kendini benim seni gördüğüm gibi görebilmen. Ne kadar değerli, ne kadar güzel, ne kadar özel, ne kadar güçlü olduğunu fark edebilmen. Çünkü sen bazen kendini küçümsesen de, benim gözümde ve dünyada kocaman bir yer kaplıyorsun. Bu yaşında kalıcı huzuru bulmanı diliyorum sevgilim, kendine daha çok inanmanı, hayallerine daha sıkı sarılmanı... Ve umarım o hayallerin içinde ben de olurum. Çünkü ben, geleceğimi düşündüğümde seni hiçbir zaman dışarıda bırakamıyorum, senin üzerine kurulu oluyor hep. Hiçbir zaman uzaklaşmamayı, o güzel gamzeli gülüşün yüzünden hiç eksilmeden birlikte mutlu ve huzurlu bir şekilde yaşlanmayı diliyorum...

İyi ki bu dünyaya geldin. İyi ki o dünya da bendim. Ve iyi ki yollarımız kesişti. Varlığına minnettarım sevgilim, doğum gülün kutlu olsun...

Seni 3000 + ∞ tane seviyorum...`;